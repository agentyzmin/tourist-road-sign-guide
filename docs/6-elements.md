# Розділ 6. Елементи знаків

## 6.1 Загальні принципи дизайну знаків

<span class="p-number">6.1.1</span> Принцип близькості — об’єкти, розташовані поруч, сприймаються зв’язаними за сенсом між собою.

Правило внутрішнього і зовнішнього — окремий випадок принципа близькості. Типографічний об’єкт будь-якого рівня складається з інших об’єктів: літери зі штрихів, слова з літер, рядки зі слів, абзаци з рядків. І для того, щоб об’єкт мав самостійне значення, тобто щоб літера, слово, рядок та абзац відділились від сусідніх, його внутрішні відстані мають бути меншими за зовнішні.

<span class="p-number">6.1.2</span> Виділення пріоритетів. Дизайн — це спосіб керування увагою водія. Це особливо важливо в умовах малого часу сприйняття знака в різних умовах видимості. Тому в дизайні потрібно виділяти пріоритети і таким чином спрощувати сприйняття знаків.

<span class="p-number">6.1.3</span> Розміри знаків підлаштовуються під інформаційне наповнення, а не навпаки, оскільки розмір тексту та інформації розраховано для найкращої зчитуваності на швидкості.

<span class="p-number">6.1.4</span> Заокруглення. Замість стандартного механічного заокруглення, в основі якого лежить еліпс, потрібно використовувати криву, в основі якої лежить супереліпс (крива Ламе), що дає більш плавний та природній згин кривої.

<p class="caption">Ілюстрація 6.1 — Порівняння механічного радіуса з еліпса (ліворуч) та кривої з супереліпса або кривої Ламе (праворуч)</p>



## 6.2 Кольори

В основі всіх туристичних знаків застосовують білий, чорний, коричневий, синій, зелений та червоний кольори.

<p class="caption">Ілюстрація 6.2 — Кольори</p>



## 6.3 Текст

<span class="p-number">6.3.1</span> Мови. На знаках використовують українську мову як основну. Додатково до української використовують написи латинкою:
* транслітерацію назв населених пунктів та власних назв закладів: Lutsk (місто), Peresopnytsia (культурно-археологічний центр в Рівненській області);
* переклад англійською — для всіх інших текстів.

Транслітерація передає точне звучання назви, а переклад — зміст. Тому частина назви певного туристичного об’єкта може бути перекладена (щоб передати суть), а інша — транслітерована. Як от Peresopnytsia Cultural and Archaeological Center (Культурно-археологічний центр «Пересопниця»).

Століття в українських назвах пишуться римськими цифрами зі скороченням «ст.» після цифр. Англійською мовою століття пишуться в дужках цифрами із закінченнями порядкових числівників: 1st, 2nd, 3rd, 4th, 10th, 11th, 18th, 20th тощо. Після цифри використовують скорочення “с.“». Наприклад, точка інтересу Дерев’яна церква XVIII ст. матиме переклад Wooden Church (18th c.).

Також написи латинкою відображають без лапок у власних назвах: наприклад, Vysokyi Kamin Quarry (українською: Кар’єр «Високий камінь»).

Завжди використовують два написи один під одним: спочатку українською, а нижче латинкою. Це дозволяє зробити знаки передбачуваними: водій швидше знаходитиме необхідну інформацію на знаках, адже розумітиме, де її шукати (у перших чи других рядках).
Українські написи і написи латинкою не розділяють на різні знаки, адже це погіршить передбачуваність знаків.



<p class="caption">Ілюстрація 6.3 — Розташування написів</p>

Для транслітерованих текстів використовують модифіковану паспортну транслітерацію КМУ 2010. Від офіційної паспортної транслітерації вона відрізняється спрощеною літерою «щ» — «sch», а також усуненим дублюванням у «iie», «iia», «zhg», «ts», а «ьо» транслітерується як «io» (таблиця 6.1).

Таблиця 6.1 — Відповідники транслітерації
<table>
  <tr>
   <td>А
   </td>
   <td>a
   </td>
   <td>Й
   </td>
   <td>i, y *
   </td>
   <td>Ц
   </td>
   <td>ts
   </td>
  </tr>
  <tr>
   <td>Б
   </td>
   <td>b
   </td>
   <td>К
   </td>
   <td>k
   </td>
   <td>Ч
   </td>
   <td>ch
   </td>
  </tr>
  <tr>
   <td>В
   </td>
   <td>v
   </td>
   <td>Л
   </td>
   <td>l
   </td>
   <td>Ш
   </td>
   <td>sh
   </td>
  </tr>
  <tr>
   <td>Г
   </td>
   <td>h, gh **
   </td>
   <td>М
   </td>
   <td>m
   </td>
   <td>Щ
   </td>
   <td>sch
   </td>
  </tr>
  <tr>
   <td>Ґ
   </td>
   <td>g
   </td>
   <td>Н
   </td>
   <td>n
   </td>
   <td>Ь
   </td>
   <td>не транслітерується
   </td>
  </tr>
  <tr>
   <td>Д
   </td>
   <td>d
   </td>
   <td>О
   </td>
   <td>o
   </td>
   <td>Ю
   </td>
   <td>iu, yu *
   </td>
  </tr>
  <tr>
   <td>Е
   </td>
   <td>e
   </td>
   <td>П
   </td>
   <td>p
   </td>
   <td>Я
   </td>
   <td>ia, ya *
   </td>
  </tr>
  <tr>
   <td>Є
   </td>
   <td>ie, ye *
   </td>
   <td>Р
   </td>
   <td>r
   </td>
   <td>’
   </td>
   <td>не транслітерується
   </td>
  </tr>
  <tr>
   <td>Ж
   </td>
   <td>zh
   </td>
   <td>С
   </td>
   <td>s
   </td>
   <td>Іє, іє
   </td>
   <td>Ie, ie
   </td>
  </tr>
  <tr>
   <td>З
   </td>
   <td>z
   </td>
   <td>Т
   </td>
   <td>t
   </td>
   <td>Ія, ія
   </td>
   <td>ia 
   </td>
  </tr>
  <tr>
   <td>И
   </td>
   <td>y
   </td>
   <td>У
   </td>
   <td>u
   </td>
   <td>Зг, зг
   </td>
   <td>Zgh, zgh
   </td>
  </tr>
  <tr>
   <td>І
   </td>
   <td>i
   </td>
   <td>Ф
   </td>
   <td>f
   </td>
   <td>ьо
   </td>
   <td>io
   </td>
  </tr>
  <tr>
   <td>Ї
   </td>
   <td>i, yi *
   </td>
   <td>Х
   </td>
   <td>kh
   </td>
   <td>Тц, тц
   </td>
   <td>Ts, ts
   </td>
  </tr>
</table>

<p class="caption">
    * Другий варіант вживається на початку слова.<br/>
    ** Після літери «з» вживається «gh». В інших випадках — «h».
</p>

Інструмент для транслітерації — [translit.a3.kyiv.ua](http://translit.a3.kyiv.ua)

<span class="p-number">6.3.2</span> Шрифт. Для всіх написів використовують [шрифт Road UA](https://agentyzmin.github.io/Road-UA-Font/), накреслення Medium (середній).

<div style="font-size: 2.4em; font-weight: 500; color:#fff; background-color:#61322D; padding: 0.2em 0.6em; border-radius: 0.1em; margin: 0 0 0.2em 0;">
Аа Бб Вв Гг Ґґ Дд Ее Єє Жж Зз Ии Іі Її Йй Кк Лл Мм Нн Оо Пп Рр Сс Тт Уу Фф Хх Цц Чч Шш Щщ Ьь Юю Яя
Aa Bb Cc Dd Ee Ff Gg Hh Ii Jj Kk Ll Mm Nn Oo Pp Qq Rr Ss Tt Uu Vv Ww Xx Yy Zz
1234567890
</div>

<p class="caption">Ілюстрація 6.4 — Літери шрифту Road UA в накресленні Medium</p>


<span class="p-number">6.3.3</span> Написання. Для українських написів використовують великі літери на початку повідомлення та власних назв, інші літери — рядкові. Для написів латинкою використовують написання Title Case — іменники, прикметники, займенники пишуть з великої літери, службові слова (прийменники, артиклі тощо) — з рядкової, наприклад Ruins of the Klevan Castle.

<p class="caption">Ілюстрація 6.5 — Приклад написання</p>


<span class="p-number">6.3.4</span> Формування назв. Відповідно до принципу людиноорієнтованості тексти на знаках мають насамперед відповідати інформаційним потребам користувачів туристичної навігації, а не формальним документам. Тому не завжди доцільно вживати повні та офіційні назви об’єктів. Проєктувальник повинен формувати назви для знаків таким чином, щоби вони якомога краще відповідали наступним критеріям (від найважливішого до найменш важливого критерію).

Передають основну цінність об’єкта
Коли офіційна назва малоінформативна для туристів, в назву на знаку виносять особливості, що якнайкраще описують цінність об’єкта. Так, наприклад, замість «Церква святого Миколая» (с. Сасів Львівської обл.) краще вжити «Дерев’яна церква XVIII ст.». Оскільки храмів святого Миколая в Україні дуже багато, туристу буде незрозуміло, чим цікавий саме цей. Натомість його конструктивні особливості та вік становлять головний інтерес для більшості туристів, а отже й впливають на рішення про відвідування. Відобразивши ці дві особливості на знаку, ми суттєво допоможемо ухвалити рішення.

Якомога коротші
Щоб ухвалити рішення про відвідування об’єкта, водій має зчитати зі знака його назву. Що коротша назва, то більша ймовірність, що водій її прочитає. Тому для відображення на туристичних знаках з назв прибирають усі слова, що не допомагають
в ухваленні рішення (не розповідають про важливі особливості об’єкта).

Погано
Державний історико-культурний заповідник «Нагуєвичі»
Меморіальний музей-садиба Богдана-Ігоря Антонича
Пирятинський районний краєзнавчий музей
Наслідує широковживані назви

Добре
Історико-культурний заповідник «Нагуєвичі»
Музей-садиба Богдана-Ігоря Антонича
Пирятинський краєзнавчий музей

Певні об’єкти мають широковживані «народні» назви. Про них можна дізнатися через консультації з представниками місцевої громади та подивившись на популярних туристичних ресурсах — Google Maps, TripAdvisor, OpenStreetMap, Discover.ua. Їхнє наслідування допоможе туристам краще зрозуміти, про який саме об’єкт йдеться, та співвіднести з тим, що вони бачать на популярних ресурсах. Наприклад, популярний затоплений кар’єр поблизу міста Коростишів варто винести на знаки як «Кар’єр „Коростишівський каньйон“», адже саме під такою назвою його знають найкраще.

Якщо певний рукотворний об’єкт втратив свою цілісність, у назві обов’язково вживають слово «руїни» або «залишки». «Залишки» вживають лише для тих об’єктів, залишки яких упорядковані, а процес руйнування зупинено. Наприклад, фортецю Звягель у Новоград-Волинському варто ознаковувати як «Залишки фортеці Звягель», а Корецький замок — «Руїни Корецького замку».

<span class="p-number">6.3.5</span> Розміри текстів. Висоту великої літери (hв) написів на знаках вказано в таблиці 6.2.

Таблиця 6.2 — Розміри великої літери для різних типів доріг
   Розмір hв української назви
   Розмір hв англійської назви
   В якому разі застосовуємо
   500 мм
 400 мм
 За двох умов одночасно:
– На дорогах I категорії з індексом «М»
або суміщених за напрямком із дорогами
категорії «Е» на території України;
– Менше ніж 10 символів у назві.
   400 мм
   300 мм
   – На дорогах I категорії;
– На магістральних дорогах та магістральних
вулицях загальноміського значення безперервного руху.
   300 мм
 200 мм
 – На дорогах II та III категорій;
– На магістральних вулицях загальноміського
значення регульованого руху і районного значення.
   200 мм
   150 мм
   – На дорогах IV та V категорії;
– На вулицях і дорогах місцевого значення.
   150 мм
  100 мм
  Якщо присутні складні дорожні умови або за якихось причин неможливо встановити знаки з розміром української назви 200 мм:
– На дорогах V категорії;
– На вулицях і дорогах місцевого значення.
 На знаках A2 та А3 для створення візуальної ієрархії застосовуємо три розміри текстів (ілюстрація 6.6):
– 400/300 мм — основні написи, 300/200 мм — другорядні;
– 300/200 мм — основні написи, 200/150 мм — другорядні;
– 200/150 мм — основні написи, 150/100 мм — другорядні.
Між рядками українських назв відстань становить 0,8hв, між рядками англійських назв — 0,6hв.
   400 мм 300 мм
200 мм 300 мм 200 мм

<p class="caption">Ілюстрація 6.6 — Розміри текстів на знаках B1 та B3: 400/300 мм — основні написи, 300/200 — другорядні</p>



## 6.4 Стрілки
<span class="p-number">6.4.1</span> Можливі напрямки на вказівниках: ліворуч, прямо і ліворуч, прямо, прямо і праворуч, праворуч, розворот. Стрілки вниз не використовують.

<span class="p-number">6.4.2</span> Якщо на одному знаку вказують декілька напрямків, то їхня черговість має бути: – ↑ прямо;
– ↖ прямо і ліворуч;
– ← ліворуч;
– ⟲ розворот;
– ↗ прямо і праворуч; 
– → праворуч.

<span class="p-number">6.4.3</span> Стрілка складається з шеврона з кутом 90o та ніжки, що в 2 рази довша за шеврон. Розворот позначається оберненою стрілкою (ілюстрація 6.7).

<p class="caption">Ілюстрація 6.7 — Будова прямої стрілки та стрілки розвороту</p>

<span class="p-number">6.4.4</span> На попередніх знаках зі схемами (тип А) стрілки мають таку саму форму шеврона та можуть бути різними завтовшки. Для основного напрямку — 0,45hв та другорядного — 0,325hв (ілюстрація 6.8). Стрілка має бути збільшена або зменшена пропорційно до товщини напрямку.

<p class="caption">Ілюстрація 6.8 — Будова напрямків на знаках типу А</p>



## 6.5 Піктограми
<span class="p-number">6.5.1</span> Кожна точка інтересу має містити піктограму категорії (див. п. 2.1.2).
<span class="p-number">6.5.2</span> Максимальна висота або ширина піктограми категорії становить (ілюстрація 6.9): – 2hв — для А1 та С1, а також для дворядкового напису В1;
– 1,8hв — для однорядкового напису В1;
– 1,5hв — для А3, В2, В3, С2 та С3;
– 1,25hв — для А2.

<p class="caption">Ілюстрація 6.9 — Розміри піктограм на знаках B1</p>

<span class="p-number">6.5.3</span> Залежно від типу знака піктограми розташовують (див. Розділ 7. Побудова знаків): – ліворуч та вирівнюють за центром блоку тексту та сервісів (якщо вони є);
– зверху та вирівнюють за центром блоку тексту;
– зверху та вирівнюють за лівим краєм блоку тексту та сервісів;
– праворуч та вирівнюють за центром блоку тексту.

Ліворуч та вирівняна за центром блоку тексту та сервісів (якщо вони є) Зверху та вирівняна за центром блоку тексту

Зверху та вирівняна за лівим краєм блоку тексту та сервісів Праворуч та вирівняна за центром блоку тексту

<p class="caption">Ілюстрація 6.10 — Приклади розташування піктограм на різних типах знаків</p>

<span class="p-number">6.5.4</span> В окремих випадках піктограму категорії слід вирівнювати з урахуванням оптичної компенсації — зі зміщенням візуального центру маси піктограми. Наприклад, коли вирівняні за геометричним центром стрілка та піктограма здаються розташованими вище або нижче середини знака.

<p class="caption">Ілюстрація 6.11 — Приклади оптичної компенсації: ліворуч — без компенсації, стрілка та піктограма, вирівняні за геометричним центром, здаються розташованими розташованими нижче середини; праворуч — з компенсаціїєю, стрілка та піктограма підняті вище середини знака, здаються розташованими за центром</p>

<span class="p-number">6.5.5</span> У другому рівні піктограм відображать не більше шести пунктів.

За наявності, позначки Всесвітньої спадщини ЮНЕСКО та рекомендації ДАРТ відображають обов’язково.

У деяких випадках усі внутрішні точки інтересу та основні сервіси відобразити неможливо (оскільки їх більше, ніж кількість дозволених пунктів на знаку). Тоді проєктант спільно з представниками місцевої громади, адміністрацією точки інтересу чи профільними організаціями (наприклад, ДАРТ) ухвалює рішення, що саме відображати на другому рівні піктограм.

Знак повинен допомагати водієві ухвалити рішення про відвідування точки інтересу. Тож у другому рівні піктограм необхідно відображати інформацію, що якнайкраще допоможе зробити вибір.

<span class="p-number">6.5.6</span> Позначки вказують у наступному порядку: – Всесвітня спадщина ЮНЕСКО;
– рекомендація ДАРТ (одна позначка);
– внутрішні точки інтересу;
– основні сервіси.

Усі позначки наведено в частині Додаток А. Піктограми.

<span class="p-number">6.5.7</span> Позначки розташовуються під назвою та вирівнюються за лівим краєм блоку тексту.

<p class="caption">Ілюстрація 6.12 — Приклад побудови знака В1 з позначками Всесвітньої спадщини ЮНЕСКО, «ДАРТ Рекомендує» та внутрішніму точками інтересу «Музей» і «Замки та форти»</p>

<span class="p-number">6.5.8</span> Якщо точка інтересу належить до Всесвітньої спадщини ЮНЕСКО, то в одному ряду з сервісами додаємо позначку «UNESCO WORLD HERITAGE» (ілюстрація 6.13).

Висота позначки становить 1,03hв, ширина — 2,63hв. Позначка розташовується перед усіма сервісами та додатковими точками інтересу та вирівнюється за вертикальним центром інших сервісів. Відстань до позначок сервісів — 0,5hв (ілюстрація 6.14).

<p class="caption">Ілюстрація 6.13 — Будова позначки Всесвітньої спадщини</p>

<p class="caption">Ілюстрація 6.14 — Приклад розміщення позначки Всесвітньої спадщини</p>

<span class="p-number">6.5.9</span> Окремі точки інтересу можуть бути рекомендованими до відвідування ДАРТ. Тоді на знаках в одному ряду з сервісами має додаватися одна з позначок: ДАРТ Рекомендує, ДАРТ ТОП-100, ДАРТ ТОП-30, ДАРТ ТОП-10. Позначка розташовується перед усіма сервісами та після позначки Всесвітньої спадщини ЮНЕСКО.

Висота позначки становить 1,05 hв, ширина позначки «ДАРТ Рекомендує» — 2,96 hв, інших — 2,75 hв (ілюстрація 6.15).

Відстань до позначок сервісів та всесвітньої спадщини — 0,5 hв. Позначка вирівнюється за верхнім краєм до інших позначок (ілюстрація 6.16).

<p class="caption">Ілюстрація 6.15 — Будова позначок рекомендації ДАРТ</p>

<p class="caption">Ілюстрація 6.16 — Розміщення позначок рекомендації</p>

<span class="p-number">6.5.10</span> Позначка внутрішньої або дотичної точки інтересу складається з облямівки білого кольору та піктограми категорії. Загальна висота становить 1hв, товщина облямівки — 0,025hв, зовнішній радіус — 0,1hв, розмір піктограми всередині має становити не більше 85% внутрішньої площини. Між піктограмами відстань — 0,5hв.

<p class="caption">Ілюстрація 6.17 — Розміри піктограм відносно тексту</p>

<span class="p-number">6.5.11</span> Сервіси відображають у квадратах білого кольору заввишки 1hв, радіус заокруглення — 0,1hв. Відстань між піктограмами — 0,5hв.

<p class="caption">Ілюстрація 6.18 — Приклад відображення піктограм сервісів</p>

<span class="p-number">6.5.12</span> Порядок відображення основних сервісів на знаках: – Автозаправна станція;
– Електрозарядна станція;
– Автозаправна газова станція;
– Пункт технічного обслуговування автомобілів; – Ресторан;
– Готель;
– Кемпінг;
– Дитяча зона.

<p class="caption">Ілюстрація 6.19 — Приклад побудови знака В1 з позначками основних сервісів</p>


## 6.6 Номери доріг

<span class="p-number">6.6.1</span> Написання номерів для доріг Е , М , Н та Р через пробіл без дефісів. Для доріг Т через пробіл два набори по дві цифри, розділених коротким тире. Для доріг О та С через пробіл два набори по три цифри, розділених коротким тире (ілюстрація 6.20). Номери для доріг О та С вказують, якщо це єдиний можливий орієнтир.

<span class="p-number">6.6.2</span> Кольори, які відповідають кожному типу дороги:
Е 40
М 03
Н 01
Р16
Т 14–02
О 148–103 С 191–101
європейський маршрут — зелений; міжнародна дорога — червоний; національна — червоний; регіональна — синій; територіальна — синій;
обласна — синій; районна — синій.

<p class="caption">Ілюстрація 6.20 — Вигляд номерів доріг</p>

<span class="p-number">6.6.3</span> Навколо кольорового тла номерів присутня облямівка білого кольору завтовшки 0,05hв. Внутрішній радіус закруглення зовнішньої облямівки Rз — 0,3hв, внутрішньої облямівки Rв — 0,2hв.

<span class="p-number">6.6.4</span> Номери доріг можуть бути двох розмірів: основний номер заввишки 1,3hВ, другорядний номер заввишки 1hВ (ілюстрація 6.21).

<span class="p-number">6.6.5</span> Номери можна комбінувати, якщо ділянкою проходять кілька маршрутів — наприклад, коли дорога М є частиною європейських маршрутів Е . Між номерами відстань: для великих номерів — 0,5hв, для малих номерів — 0,4hв.

<p class="caption">Ілюстрація 6.21 — Будова номеру та відстань між номерами</p>



## 6.7 Позначення маршруту

<span class="p-number">6.7.1</span> Позначення туристичного маршруту використовують на попередніх (тип А2), напрямних (В2) та підтверджувальних (С2) знаках до туристичного маршруту.

<p class="caption">Ілюстрація 6.22 — Приклади позначення туристичного маршруту на знаках А2, В2 та С2</p>

<span class="p-number">6.7.2</span> Позначення складається з позначки «МАРШРУТ • ROUTE», виконаної заголовними літерами на білому тлі, а також з назви маршруту українською та англійською мовами, що вказуються після позначки. Ми не пишемо «туристичний маршрут», адже коричневе тло знаків каже про туристичність.

Ширина позначки — 8,25hв, висота — 1hв. Текст виконано заголовними літерами з трекінгом 120. Ширина тексту — 7,5hв, висота — 0,51hв.


<p class="caption">Ілюстрація 6.23 — Будова позначення туристичного маршруту</p>

<span class="p-number">6.7.3</span> Позначка «МАРШРУТ • ROUTE» розташовується 0,8hв від облямівки знака та 1hв до рядкової літери українського напису. Вирівнювання для попередніх та підтверджувальних знаків (А2 та С2) за центром, а для напрямних (В2) — ліворуч за текстом.

<p class="caption">Ілюстрація 6.24 — Вирівнювання позначки туристич</p>



## 6.8 Облямівка та заокруглення кутів знака

<span class="p-number">6.8.1</span> Для знаків із коричневим тлом використовується біла облямівка завтовшки 0,12 hв.

<span class="p-number">6.8.2</span> Внутрішній радіус закруглення зовнішньої облямівки Rз — 0,3 hв, внутрішньої облямівки Rв — 0,18 hв.

Rв = 0,18hв Rз = 0,3hв 0,12hв

<p class="caption">Ілюстрація 6.25 — Радіус заокруглення кутів та розміри облямівки на знаках</p>